---
language: hebrew
title: "שר הטבעות - חלק II: שני הצריחים"
date: "2019-02-01T16:51:00.000Z"
layout: post
draft: false
path: "שרהט-2"
category: "entertainment"
series:
  name: "שר הטבעות"
  order: 2
tags:
  - "טבעות"
  - "גנדלף"
description: "שר הטבעות 2"
---

שר הטבעות: שני הצריחים (באנגלית: The Lord of the Rings: The Two Towers) הוא סרט קולנוע ניו זילנדי-אמריקאי מסוגת פנטזיה משנת 2002 שאותו ביים פיטר ג'קסון. הוא השני בטרילוגיית סרטי שר הטבעות והוא מבוסס על ספרו של ג'ון רונלד רעואל טולקין, "שר הטבעות". הסרט הכניס מעל 925 מיליון דולר ברחבי העולם, ובכך הפך לסרט העשירי המצליח בכל הזמנים.

הסרט זכה במגוון רחב של פרסים, בהם שני פרסי אוסקר מתוך שישה, בקטגוריות עריכת הסאונד והאפקטים המיוחדים; חמישה מתוך עשרה פרסי סאטורן; שלושה פרסי באפט"א מתוך עשר מועמדויות; שלושה פרסי טקס ה-MTV; פרס גראמי על הפסקול; פרס הוגו היוקרתי על העיבוד הדרמטי הטוב ביותר ומועמדות לפרס גילדת שחקני המסך עבור צוות שחקנים[1].

הסרט מתחיל בפלשבק מהסרט הראשון בטרילוגיה בקטע בו גנדאלף נופל מהגשר בקאזאד דום ונלחם בבאלרוג בזמן ששניהם נופלים לתהום. פרודו בגינס ממשיך את מסעו באמין מויל עם סם, כאשר הם מותקפים על ידי גולום, אך מצליחים לקשור אותו. סם רוצה להורגו, אך פרודו מרחם עליו. הם מכריחים את גולום לבסוף להובילם למורדור.

בינתיים, אראגורן, לגולס וגימלי במרדף מתמשך אחר האורקים, אשר מרי ופיפין שבויים בידיהם, עד הגיעם לממלכת רוהאן, ולגולס משער שההוביטים נלקחים לאייזנגארד. סארומן מתחיל במתקפתו על הארץ התיכונה ועל עיר הבירה אדוראס. תיאודן מלך רוהאן מרגיש חולשה מנטלית ופיזית בעקבות השפעת הכישופים של יועצו האישי, גרימא לשון נחש, אשר פועל בשליחות סארומן. האורקים אשר מתקיפים את אדמות רוהאן הורגים את בנו יחידו של המלך, תיאודרד. אחיינו של תיאודן, איאומר, מבין שגרימא לשון נחש כישף את תיאודן מטעם סארומן ותוקף אותו. בעקבות כך הוא מגורש על ידי לשון נחש.